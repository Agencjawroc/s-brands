+++
meta_opis = ""
meta_robots = ""
naglowek = "Właściwa pielęgnacja skóry zimą, czyli w jaki sposób zabezpieczyć skórę oraz włosy podczas mrozów?"
name = "Właściwa pielęgnacja skóry zimą, czyli w jaki sposób zabezpieczyć skórę oraz włosy podczas mrozów?"
opis_zdjecia = "Pielęgnacją skóry i włosów zimą"
slug = "wlasciwa-pielegnacja-skory-zima-czyli-w-jaki-sposob-zabezpieczyc-skore-oraz-wlosy-podczas-mrozow"
summary = "Pory roku oprócz tego, że wyznaczają rytm naszych codziennych planów i obowiązków, mają wpływ na dostosowanie pielęgnacji naszej skóry oraz włosów do panujących warunków atmosferycznych. W czasie mrozów nasza skóra potrzebuje szczególnej ochrony jak i pielęgnacji, ponieważ zimny wiatr oraz zmienne temperatury mocno ją wysuszają. Zimowy czas jest również niesprzyjający dla naszych włosów, dlatego warto dowiedzieć się, w jaki sposób można uniknąć przetłuszczania się włosów, elektryzowania, wysuszenia i zaczerwienienie skóry."
title = "Właściwa pielęgnacja skóry zimą, czyli w jaki sposób zabezpieczyć skórę oraz włosy podczas mrozów? | S-brands.pl"
which_layout = "strona-post"
zdjecie_glowne = "/uploads/damian-mccoig-2hqpqsqy0zg-unsplash.jpg"

+++
Pory roku oprócz tego, że wyznaczają rytm naszych codziennych planów i obowiązków, mają wpływ na dostosowanie pielęgnacji naszej skóry oraz włosów do panujących warunków atmosferycznych. W czasie mrozów nasza skóra potrzebuje szczególnej ochrony jak i pielęgnacji, ponieważ zimny wiatr oraz zmienne temperatury mocno ją wysuszają. Zimowy czas jest również niesprzyjający dla naszych włosów, dlatego warto dowiedzieć się, w jaki sposób można uniknąć przetłuszczania się włosów, elektryzowania, wysuszenia i zaczerwienienie skóry SPRAW.

**Spis treści:**

1. <rawhtml> <a href="#szkodliwy-wplyw-mrozu-na-skore-oraz-wlosy">Szkodliwy wpływ mrozu na skórę oraz włosy</a></rawhtml>
2. <rawhtml> <a href="#odpowiednia-pielegnacja-skory-twarzy-i-ciala-zima">Odpowiednia pielęgnacja skóry twarzy i ciała zimą</a></rawhtml>
3. <rawhtml> <a href="#kosmetyki-dzieki-ktorym-twoje-wlosy-nawet-zima-beda-zawsze-piekne">Kosmetyki, dzięki którym Twoje włosy nawet zimą będą zawsze piękne!</a></rawhtml>
4. <rawhtml> <a href="#dominacja-na-polskim-rynku-kosmetykow-do-pielegnacji-skory-oraz-wlosow">Dominacja na polskim rynku kosmetyków do pielęgnacji skóry oraz włosów</a></rawhtml>
5. <rawhtml> <a href="#kosmetyki-do-pielegnacji-sa-z-nami-od-lat">Kosmetyki do pielęgnacji są z nami od lat!</a></rawhtml>
6. <rawhtml> <a href="#czy-kosmetyki-profesjonalne-sa-lepsze-od-kosmetykow-drogeryjnych">Czy kosmetyki profesjonalne są lepsze od kosmetyków drogeryjnych?</a></rawhtml>

## Szkodliwy wpływ mrozu na skórę oraz włosy {#szkodliwy-wplyw-mrozu-na-skore-oraz-wlosy}

Tak naprawdę niekorzystne działanie mrozu jest nie tylko chwilowym dyskomfortem, ale również wyrządza ono długotrwałe szkody dla naszej skóry oraz włosów. Kiedy wychodzimy na mróz z ciepłego pomieszczenia narażamy skórę na szok termiczny, który potęgowany jest przez mroźny wiatr czy padający śnieg. Wchodząc ponownie do ciepłego pomieszczenia od wejścia atakuje nas ciepłe i wysuszone przez ogrzewanie powietrze, które zamiast ukoić zmarzniętą skórę i włosy, dodatkowo ją wysusza i osłabia. Skutkiem mroźnej zimy będą widoczne na naszej skórze zaczerwienienia, suchość a nawet pękające naczynka. W przypadku włosów będą one naelektryzowane i bardziej przetłuszczone, niż zwykle. Nadmierne przetłuszczanie się włosów oraz ich elektryzowanie się spotęguje ciągłe noszenie czapki, którą wchodząc do ciepłego pomieszczenia będziemy zdejmować. Dodatkowo ocierające się włosy o kurtkę czy szalik bez odpowiedniej pielęgnacji będą wyglądać bardzo niekorzystnie.

## Odpowiednia pielęgnacja skóry twarzy i ciała zimą {#odpowiednia-pielegnacja-skory-twarzy-i-ciala-zima}

Pewnie zadajesz sobie pytanie, w jaki sposób zabezpieczyć skórę przed szkodliwym działaniem mrozu? Przede wszystkim musisz zatroszczyć się o właściwą pielęgnację naturalnej powłoki ochronnej skóry. Nie utrudniaj swojej skórze walki z minusowymi temperaturami i pomóż jej w przystosowaniu się do zmiennych warunków pogodowych poprzez kilka, podstawowych zasad.

1. **Delikatne oczyszczanie skóry twarzy**

Jeżeli chcesz zachować naturalny stan powłoki ochronnej Twojej skóry, którą tworzy płaszcz wodno-lipidowy, musisz unikać gruboziarnistych peelingów jak i podrażniających skórę produktów myjących. Zamień swój mocno oczyszczający żel do mycia twarzy na delikatne mleczko lub lżejszy żel, który skutecznie oczyści twarz i nie narazi jej na niepotrzebne podrażnienia.

1. **Odpowiednio dobrany krem ochronny**

Tak naprawdę najważniejszym zimowym kosmetykiem pielęgnacyjnym będzie dobry krem ochronny. Powinien on zawierać w swoim składzie substancje, które pomogą utrzymać wodę w skórze, takie jak ceramidy, kwas hialuronowy, kwasy tłuszczowe, glicerynę, jak również substancje łagodzące podrażnienia, czyli aloes, wyciągi z rumianku czy alantoinę. Oprócz tego istotne są antyoksydanty, takie jak np. witamina E, olej arganowy czy wyciąg z zielonej herbaty. Pamiętaj o dobraniu konsystencji kremy ochronnego do rodzaju skóry. Kiedy jesteś posiadaczem skóry suchej najlepiej sprawdzi się gęsty krem, natomiast dla tłustej i mieszanej strzałem w dziesiątkę okaże się lekki krem ochronny.

1. **Regeneruj swoją skórę**

Raz w tygodniu urządź swojej skórze domowe SPA. Oprócz codziennej, wieczornej rutyny pielęgnacyjnej dołącz maskę regenerującą do twarzy, która pomoże w zachowaniu dobrej kondycji skóry, nawet przy wysokich mrozach.

1. **Pamiętaj również o ustach!**

Najbardziej narażona na wysuszenie jest zdecydowanie skóra warg, ponieważ nie posiada gruczołów łojowych. Delikatna skóra warg nie jest zabezpieczona ochronną warstwą sebum, dlatego odpowiedni poziom ochrony oraz nawilżenia pomoże utrzymać Ci Twoje usta w świetnej kondycji. Nie narażaj swoich ust na pękanie i stosuj pomadki ochronne, balsamy do ust jak i peelingi.

1. **Zadbaj o swoje dłonie oraz stopy**

Oprócz codziennego nawilżania swojego ciała balsamem lub masłem do ciała nie możesz zapomnieć o dłoniach oraz stopach. Dłonie najlepiej smaruj po każdym umyciu rąk oraz przed wyjściem na dwór, ponieważ nasze ręce, tak samo jak usta szczególnie narażone są na przemarznięcie. Niska temperatura oraz mroźny, suchy wiatr mogą spowodować, że Twoje dłonie, które nie będą miały założonych rękawiczek staną się szorstkie, czerwone i popękane. Zimą najlepiej postawić na gęste i natłuszczające kremy, które niemalże natychmiastowo poprawią stan skóry. Zwracaj uwagę, aby balsamy posiadały w swoim składzie substancje czynne, które wspierają regenerację komórek naskórka oraz odbudowę jego powłoki lipidowej.

**Dlaczego warto używać zimą balsamów do ciała?**

Regularne stosowanie balsamów do ciała spowoduje, że ciało będzie wyglądało cały czas na wypielęgnowane a wygląd Twojej skóry będzie nienaganny. Poprzez dogłębne nawilżenie, odżywienie oraz regenerację niestraszne Twojej skórze będą mrozy, wiatry czy suche powietrze w ciepłych, ogrzewanych pomieszczeniach. Skóra stanie się mniej podatna na podrażnienia oraz przesuszenie. Kolejną zaletą stosowania balsamów do ciała jest wspomaganie jej naturalnych procesów, które zachodzą w komórkach skóry czy pobudzanie produkcji kolagenu i elastyny. Balsamy do ciała możesz zastąpić masłem. Masła do ciała posiadają zupełnie inną konsystencję niż balsamy, ponieważ są bardziej płynne. Mimo to cały czas zachowują podobne właściwości regeneracyjne, nawilżające i odżywcze.

## Kosmetyki, dzięki którym Twoje włosy nawet zimą będą zawsze piękne! {#kosmetyki-dzieki-ktorym-twoje-wlosy-nawet-zima-beda-zawsze-piekne}

Nie ma znaczenia, czy Twoje włosy są długie czy krótkie – zima jest ciężkim czasem dla włosów o każdej długości. Przez wahania temperatur oraz suche powietrze Twoje włosy przestają się układać, puszą się, stają się bardziej suche, łamliwe jak i szybciej się przetłuszczają. Pielęgnacja włosów zimą nie jest tylko stosowaniem specjalistycznych kosmetyków do włosów, ale również zmianą codziennych nawyków. Oto kilka wskazówek, dzięki którym pomożesz swoim włosom w tym trudnym okresie:

1. Wychodząc na zimno zawsze zakładaj czapkę. Ciepłe okrycie głowy zabezpieczy cebulki włosów przed uszkodzeniem. Narażając swoje włosy na przemrożenie skutki mogą być tragiczne, ponieważ cebulki znacznie się osłabią, a włosy zaczną po prostu wypadać. Jeżeli masz problem z elektryzowaniem się włosów po zdjęciu czapki, zwracaj uwagę na skład okrycia głowy. Elektryzowanie się włosów najczęściej wynika z noszenia czapek wykonanych z syntetycznych materiałów, które wzmagają puszenie się. Przebywając w domu zadbaj o odpowiednie nawilżenie powietrza. Zbyt suche powietrze spowodowane ciepłem kaloryferów może dodatkowo wysuszać włosy.
2. Myj włosy łagodnym szamponem do włosów, który może być używany nawet codziennie. Raz w tygodniu postaw na szampon oczyszczający, który zmyje pozostałości odżywek czy środków do stylizacji włosów. Zbyt częste stosowanie oczyszczającego szamponu może pozbawić je nawilżenia. Unikaj w szamponach takich substancji jak SLS, SLES czy parabeny. Jeżeli zastosujesz nasze rady to w małym stopniu naruszysz warstwę ochronną swoich włosów, a Twoja fryzura będzie wyglądać zawsze na świeżą i estetyczną. Jeżeli Twoje włosy nie przetłuszczają się zbyt często to staraj się je myć co 2/3 dni.
3. Oprócz mycia ważne jest również odżywianie włosów. Zimową porą włosy, tak samo jak skóra potrzebują większej dawki nawilżenia, dlatego odżywki do włosów, które będziesz stosować zimą muszą być bogate w składniki nawilżające jak i natłuszczające, czyli emolienty. Po zastosowaniu takiej odżywki Twoje włosy staną się bardziej gładkie, elastyczne oraz nabiorą zdrowej jędrności. Pamiętaj, aby odpowiednio dobrać odżywkę. Przed myciem warto stosować oleje do włosów lub dodać je do swoich masek pielęgnacyjnych, które je wzbogacą. Regularne stosowanie oleju pomogą w walce z rozdwajaniem się włosów czy ich łamliwością. Profesjonalna hurtownia kosmetyków, taka jak nasza z pewnością będzie posiadała niezbędne produkty, które pomogą zadbać o Twoją skórę czy włosy przez cały rok!

**Emolienty** są substancjami o właściwościach trwale nawilżających włosy, które charakteryzują się dużą zawartością kwasów tłuszczowych, dzięki którym lepiej zatrzymują wilgoć w łusce włosa.

## Dominacja na polskim rynku kosmetyków do pielęgnacji skóry oraz włosów {#dominacja-na-polskim-rynku-kosmetykow-do-pielegnacji-skory-oraz-wlosow}

Rynek kosmetyczny w Polsce mimo kryzysu ma się świetnie, a jego TOP 3 to: kosmetyki do pielęgnacji włosów, kosmetyki do pielęgnacji skóry oraz kosmetyki kolorowe. Jeżeli chodzi o kosmetyki do pielęgnacji włosów i skóry to są to kategorie, które od lat mają największy udział w sprzedaży. Polski rynek kosmetyczny, tak jak inne sektory muszą zmierzać się ze zmianami w zachowaniu konsumentów wywołanymi przed pandemię. Oprócz wzrostu handlu internetowego zmieniła się też wielkość sprzedaży w poszczególnych kategoriach. Większa ilość czasu spędzonego w domu spowodowała mniejsze użycie kosmetyków do makijażu, natomiast wzrosło zainteresowanie w kategorii pielęgnacji. Kosmetyki są jedną z najważniejszych branż na rynku e-commerce i nic dziwnego! Do najpopularniejszych marek drogerii internetowych zdecydowanie należą Douglas, Rossman, Sephora, Hebe czy Notino. Jako [**dystrybutor kosmetyków**](https://www.s-brands.pl/) zaopatrujemy również drogerie internetowe w takie marki jak np. Nuxe, Ducray, Alfaparf, Lierac, Green Pharmacy, Vichy, Russell, Avène I wiele innych. Nie zabraknie u nas kosmetyków do makijażu, od marek takich jak Catrice, Kiko Milano, Dermacol, Revolution, MAC czy Essence.

## Kosmetyki do pielęgnacji są z nami od lat! {#kosmetyki-do-pielegnacji-sa-z-nami-od-lat}

Kosmetyki w Polsce zostały być powszechnie dostępne w czasach przedwojennych. Były one w ograniczonej ilości, a na cały asortyment pielęgnacyjny składały się głownie 2, góra 3 kremy: na noc, na dzień oraz krem sportowy. Krem sportowy był reklamowany na plażę, jak sama nazwa mówi na aktywność fizyczną, ale również na przebywanie na dworze. Krem sportowy miał chronić skórę przed słońcem i temperaturą, natomiast nie posiadał jeszcze filtra UV. Nasze babcie wiedziały również co nieco na temat kosmetyków naturalnych, ponieważ występujące na terenach Polski zioła, takie jak mięta polna czy kozieradka często znajdowały zastosowanie w pielęgnacji ich skóry. Kozieradka przyczyniała się do zmiękczania skóry oraz jej odżywiania, dlatego była ogromną pomocą w walce z trądzikiem. Równie popularna była nawłoć pospolita, ponieważ przez swoje silne właściwości antyseptyczne i przeciwzapalne przydawała się w walce z przebarwieniami na skórze.

Jeżeli chodzi o kosmetyki do makijażu, kobiety posiadały kilka produktów kolorowych w swoich kosmetyczkach. Z pewnością był to róż do policzków, puder oraz pomadka, często w kolorze czerwonym. W tamtych czasach makijaż był rodzajem luksusu, na który pozwalało się na szczególne okazje. Przed wojną makijaż koncentrował się głównie na upiększeniu cery pudrem i różem oraz podkreśleniu ust na czerwono. W latach 90. XX wieku nastąpił rozwój makijażu wodoodpornego, który wziął się z kosmetyki plażowej. Wtedy makijaż stał się dla kobiet ważniejszy i miał wytrzymywać przed wiele godzin oraz w różnych warunkach atmosferycznych. Poprzez powstanie makijażu wodoodpornego wszedł on do wszystkich dziedzin życia i przestał oznaczać szczególną okazję – stał się on powszechny nawet w czasie odpoczynku.

## Czy kosmetyki profesjonalne są lepsze od kosmetyków drogeryjnych? {#czy-kosmetyki-profesjonalne-sa-lepsze-od-kosmetykow-drogeryjnych}

Kosmetyki profesjonalne różnią się od kosmetyków drogeryjnych przede wszystkim składem. Te profesjonalne posiadają w swoim składzie wyższe stężenia składników aktywnych, dzięki którym osiągają wysoką skuteczność. Należy pamiętać, że kosmetyki profesjonalne zastosowane w nieprawidłowy sposób mogą zrobić więcej szkody niż użytku, dlatego nie bez powodu są one przeznaczone dla specjalistów – kosmetologów, kosmetyczek czy fryzjerów. Fachowe porady uzyskane od profesjonalistów oraz odpowiednie dopasowanie kosmetyku do typu czy stanu skóry klienta jest tutaj kluczowe, aby zagwarantować bezpieczeństwo podczas ich stosowania. Kosmetyki profesjonalne można kupić w salonach kosmetycznych.

Kosmetyki drogeryjne posiadają w swoich składach mniej składników aktywnych, ale więcej takich, które przedłużają ich trwałość. Dzieje się tak dlatego, aby zalegające produkty na półkach nie psuły się zbyt szybko i nie przynosiły strat sprzedającym i producentom. Osoby sprzedające kosmetyki drogeryjne często nie są odpowiednio przygotowane oraz przeszkolone merytorycznie, dlatego, że konsumenci często nie wymagają od nich specjalistycznych porad i samodzielnie sięgają po specyfik z półki. Oczywiście nie jest powiedziane, że kosmetyk drogeryjny nie może być dobry – podczas zakupu koniecznie sprawdź jego skład.

Nowością w naszym asortymencie jest Mades Cosmetics, czyli holenderska firma kosmetyków drogeryjnych do pielęgnacji, skóry, ciała, kąpieli oraz do pielęgnacji włosów o świetnym składzie i właściwościach pielęgnacyjnych. Ich kompozycja została stworzona z najlepszych surowców oraz składników aktywnych. Kosmetyki Mades mogą być stosowane przez każdego bez obawy, że stan naszej skóry się pogorszy. W marce znajdą się kosmetyki do domowego spa, takie jak produkty do kąpieli czy żele pod prysznic, które przez swoje esencje roślinne pomagają skórze zachować elastyczność i zdrowy wygląd. Dodatkowym plusem jest ich ekskluzywny zapach, który z pewnością Cię zachwyci. Naturalne składniki, konsystencja oraz aromat kosmetyków Mades sprawi, że zakochasz się w nich na zawsze! Mades posiada także kosmetyki do pielęgnacji włosów w przystępnych cenach, które posiadają niemalże salonową jakość oraz sprawdzone składniki. Olejki i ekstrakty roślinne zawarte w szamponach, odżywkach czy maseczkach pomogą z pewnością w pielęgnowaniu skóry nawet mroźną zimą. Oprócz tego Mades posiada rewelacyjne balsamy do ciała czy produkty do higieny osobistej mężczyzn oraz dzieci! Naturalne i bezpieczne składy kosmetyków Mades Cosmetics sprawiają, że możesz je stosować zgodnie z przeznaczeniem u każdego członka rodziny. Jako dystrybutor kosmetyków, w tym również Mades Cosmetics zachęcamy do zapoznania się głębiej z marką oraz różnymi liniami produktowymi.

Podsumowując, pielęgnacja skóry oraz włosów w sezonie zimowym jest kluczowa, aby zachować nienaganny, zdrowy wygląd przez cały rok. Stosując się do powyższych porad oraz korzystając z odpowiednio dobranych kosmetyków do pielęgnacji masz pewność, że Twoje włosy i skóra będzie dobrze zadbana. Odpowiednio zaopatrzona hurtownia kosmetyków, taka jak nasza oferuje bardzo szeroki asortyment do pielęgnacji włosów i ciała od znanych i renomowanych producentów. Jako dystrybutor kosmetyków zaopatrujemy takie miejsca jak salony kosmetyczne, sklepy internetowe oraz apteki. Nie czekaj i sprawdź naszą ofertę już teraz!